---
lengd_a_workshoppi: Vika
nafn_a_workshoppi: Kristallsnáma
hofundur: Saga Halldórs
annar_hofundur: Lovísa Halla
lysing: ''
mynd: ''
um_hofundinn: Saga Sigurðardóttir er danshöfundur og sviðslistakona og starfar m.a.
  með sviðslistahópunum Marble Crowd og Sextán elskendum og með gjörningasveitinni
  The Post Performance Blues Band. Saga nam dans og kóreógrafíu við ArtEZ listaháskólann
  í Hollandi og lauk meistaranámi í sviðslistum frá Listaháskóla Íslands 2017. Hún
  á einnig guðfræðipróf frá Háskóla Íslands í handraðanum. Saga hefur sýnt eigin verk
  og samstarfsverkefni í ýmsu samhengi undanfarinn áratug, svosem í leikhúsum og listasöfnum
  og á alþjóðlegum sviðslista- og tónlistarhátíðum. Saga kennir við Sviðslistadeild
  LHÍ.
um_annan_hofund: |-
  Halla Þórðardóttir hefur um árabil dansað með Íslenska dansflokknum og í sjálfstæðum verkefnum með ýmsum listamönnum, m.a. á Reykjavík Dance Festival, en einnig með Konunglega sænska ballettinum og dansflokki Sasha Waltz & Guests. Hún útskrifaðist frá Samtímadansbraut Listaháskóla Íslands 2013. Hennar helsta áhugasvið sem danslistakona er djúp könnun á líkamsverund, ólíkum skynjunarstigum og líkamanum sem hlaðborði af möguleikum.

  Halla dansar í kvikmyndinni Suspiria (2018) eftir Luca Guadagnino, og var þar einnig aðstoðardanshöfundur danshöfundarins, Damiens Jalet.
twitter: twitter.com
instagram: instagram.com
website: halllo.com
annad: ekkert hér

---
Í smiðjunni ætlum við að einbeita okkur að því að vera líkamar. Við ætlum að beita ýmsum aðferðum og æfingum til þess að kynda upp í skynjuninni, þenja taugakerfið og njóta okkar sem líkamar: hráir, blíðir, absúrd, sympatískir og óvæntir líkamar. Við könnum nokkra áhrifavalda fyrir hreyfingu; hljóð, öndun, ímyndun, viðbragð, stjórnleysi. Við munum færa stækkunargler upp að líkamspörtum, senda upplifanir í kollhnísa og við munum hugleiða með líkamanum, dvelja, kanna og springa.

Hvernig öndum við og dönsum, seig eins og skjaldbökur, eða hrá eins og rok …eða lúmsk eins og Lux sápa?

Margar af aðferðunum sem við styðjumst við hafa komið við sögu í aðdraganda að nýju verki okkar og Hannesar Egilssonar, THIS GRACE, sem unnið er í samstarfi við Íslenska dansflokkinn og Listasafn Reykjavíkur 2019.